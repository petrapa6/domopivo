# 🍺 Pivovar Topivec
> *Domácí pivní laboratoř bez návodu a bez zábran. Vaříme, protože umíme (trochu) a chceme (hodně).*

## Kdo jsme?
Domácí pivovar tvořen sestavou putovních sládků a ochutnávačů.
Naše specialita? Vyvážené aroma a nevyvážené procesy.

![Sladci](.fig/sladci.jpg)

## 🔬 Využíváme cutting-edge technologie

### 🥄 Vybavení
Samozřejmostí úspěšného pivovaru je použití kvalitního vybavení.
Toho my dosahujeme s využitím hadice pro sprchové kouty, hadice pro instalatérské práce a plynového vařiče určeného pro táborová tažení.

K míchání pak využíváme nejmodernější novinku z domovarnického světa: **Prahus 3000**.  
Tento nejpokročilejší model kombinuje oldschoolový přístup s výpočetními simulacemi fluidní dynamiky – rozpohybování díla je s tímto modelem opravdu radost.
Pro předejití poranění zad však doporučujeme před prvním použitím přečtení návodu k použití.

Názory na tento model se mezi experty liší, ale 9 z 10 sládků ho nekompromisně doporučuje pro techniku _whirlpool_.
Desátý sládek tomu nerozumí.

![Prah](.fig/prah.jpg)

### 🌡️ Měření teploty
Přesnost naší teploměrové soustavy využívá biologických termoreceptorů založených na tisících letech evoluce.
Kalibrace měřící sondy probíhá zabalením sondy pytlem mraženého hrášku na 5 minut, 20 minutového větrání v pokojové teplotě a 2 minutovém míchání čerstvě uvařeného černého čaje.

![Teplomer](.fig/teplomer.jpg)

### 🍬 Vyslazování cukrů
Dlouholetá zkušenost ukázala, že při zastavení přítoku vyslazovací vody je finální objem nedostatečný pro dlouhodobou konzumaci a proto využíváme metody **"přilívej dokud to teče"**. 
Naše postupy využívají také sekundární funkci modelu Prahus 3000 pro maximální extrakci cukrů z díla.
Není to úplně podle BJCP<sup>[1](#footnote1)</sup>, ale výsledek je sladký jak život bez úklidu.

![Vyslazovani](.fig/vyslazovani.jpg)

Naším cílem je maximalizovat objem.  
Reálně ale maximalizujeme úklid.
![Preteceni](.fig/preteceni.jpg)

### 🦠 Hydratace kvasinek
Kvasinky jsou statečné a je jich mnogo. Proto využíváme metody solení hovězí flákoty, po které navazuje uzavření a několikadenní modlení všech přítomných.

![Hydratace](.fig/hydratace.jpg)

### 📈 Měření kvality
Používáme nejmodernějších přístupů vizuálního spektroskopie kalibrované zásadně proti přímému slunci na konci varnického dne.
Kontrolou barvy, transparentnosti a zakalení vzorku pak poznáme kvalitu díla a předejdeme případným vadám.

![Spektroskopie](.fig/spektroskopie.jpg)

### 🧼 Sanitace
Co to je?

---

## Přesnost měření
Všechny kvantifikovatelné hodnoty měříme a uvádíme se 100% přesností<sup>[2](#footnote2)</sup>.

---

## 📬 Kontakt

Z našich výrobků se zatím nikdo ne💩, ale pro jistotu nemáme zákaznickou linku ani reklamační formulář. 

---

<p id="footnote1"><sup>1</sup> Beer Judge Certification Program</p>
<p id="footnote2"><sup>2</sup> Pozn.: toto je pravdivé pro všechny udávané hodnoty, krom objemu, teploty, času, ABV, IBU, FG, OG, EBC a stupně plato °.</p>
